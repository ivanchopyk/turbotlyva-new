---
title: Політика конфіденційності для клієнта
created: 2025-03-30T20:13:13+03:00
modified: 2025-03-30T20:13:23+03:00
---
**1.**      **Загальне**

ФОП Шпот Анна Володимирівна (далі – "**Агенція**", також "**ми**" чи "**нас**" у відповідних відмінках) турбується про забезпечення безпеки ваших персональних даних. Саме тому Агенція як володілець даних створила цю Політику конфіденційності для нянь (далі – "**Політика**"), щоб інформувати нянь, з якими ми співпрацюємо (також "**ви**" чи "**ваш**" у відповідних відмінках), про порядок обробки та використання наданих вами персональних даних.

Створюючи цю Політику конфіденційності, ми керувались чинним законодавством України про захист персональних даних, а тому всі наведені тут терміни вживаються у значенні цього законодавства.

**2.**      **Згода на обробку**

Співпрацюючи з нами, ви надаєте нам згоду на обробку наданих вами персональних даних для належного надання Агенцією послуг Клієнтам та виконання наших зобовʼязань перед Клієнтами за [[Публічна оферта|публічною офертою договору щодо послуг пошуку та підбору няні на погодинну основу]].

**3.**      **Які дані ми збираємо?**

Ми можемо збирати такі дані:
- імʼя та прізвище;
- вік і дату народження;
- паспортні дані та РНОКПП;
- адреса проживання та/або реєстрації;
- історія попередньої зайнятості;
- освіта;
- досвід роботи із дітьми;
- можливість керувати авто та наявність водійського посвідчення;
- володіння іноземними мовами;
- дані про медичний огляд;
- номер телефону;
- посилання на профілі у соціальних мережах.

**4.**      **З якою метою ми збираємо ваші дані?**

Ми збираємо персональні дані для того, щоб:
- належно зорганізовувати співпрацю між нянею та Клієнтом;
- проводити перевірку нянь у публічно доступних джерелах та ресурсах з метою виявлення ризиків, які можуть негативно вплинути на співпрацю з клієнтом.

**5.**      **Ваші права**

Персональні дані, які були надані вами, належать вам. Ми використовуємо їх тільки з метою, визначеною у цій Політиці.

Ви як суб'єкт персональних даних маєте можливість безкоштовного необмеженого доступу до ваших персональних даних. Тому ви можете контролювати, які дані ви нам надаєте, виправляти дані у разі виявлення помилки чи видалити дані.

Ви можете звернутись до нас з відповідним запитом, щоб:
- отримати інформацію про те, чи обробляються ваші персональні дані, а також про зміст таких персональних даних;
- реалізувати свої права щодо персональних даних, зокрема, права на зміну або знищення;
- заперечити проти обробки своїх персональних даних;
- відкликати згоду на обробку персональних даних.

**6.**      **Як ми зберігаємо ваші дані?**

Ми дбаємо про безпеку ваших персональних даних, а тому застосовуємо комерційно ліцензовані продукти для їх зберігання (напр., Google Drive).

Ми можемо зберігати ваші дані протягом строку вашої активної співпраці з Агенцією, а також до одного року після цього. Надалі, ваші персональні дані видаляються або анонімізуються.

Після анонімізації, ваші дані не можливо буде ідентифікувати з вами. В такому разі, ці дані переставатимуть бути персональними даними. Ми використовуватимемо анонімізовані дані для аналізу результатів наших послуг.

**7.**      **Як ми поширюємо ваші дані?**

Ми можемо надавати деякі ваші дані нашим Клієнтам для того, щоб запропонувати їм вашу кандидатуру. Без вашої попередньої та окремої згоди, ми не передаємо Клієнтам дані вашого паспорту та РНОКПП.

Ми також можемо передавати деякі ваші дані нашим працівникам, підрядникам, іншим контрагентам (у тому числі, але не виключно, особам, які надають послуги з підтримки, включаючи послуги з обробки даних), партнерам та постачальникам послуг, які використовують ці дані на законних підставах, в межах або поза межами території України. Таким особам можуть знадобитися персональні дані для виконання своїх функцій та обов’язків, реалізації своїх прав.

Ми можемо поширювати персональні дані іншим третім особам також у випадку, якщо у нас є достатні підстави вважати, що поширення є необхідним для:
- дотримання законодавства України, в тому числі надання інформ ації на вимогу осіб, установ, організацій будь-якої форми власності або державних органів, які мають право на отримання такої інформації згідно із законодавством України, а у нас є кореспондуючий обов’язок надати таку інформацію;
- виявлення і запобігання протиправній поведінці.

**8.**      **ЗАСТЕРЕЖЕННЯ**

Незважаючи на те, що гарантувати повну безпеку збереження, використання чи передачі даних проти незаконного доступу, втручання, перехоплення сторонніми особами або іншого нецільового використання ми не можемо, ми використовуємо комерційно обґрунтовані та належні зусилля для забезпечення захисту ваших персональних даних.