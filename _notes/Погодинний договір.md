---
title: Публічна оферта
created: 2024-07-30T00:47:37+03:00
modified: 2025-03-30T19:41:36+03:00
---
_ФОП Шпот Анна Володимирівна (далі – "**Агенція**") пропонує фізичним особам (далі – "**Клієнт**") приєднатися до цього договору публічної оферти про надання послуг (далі – "**Договір**") на визначених у ньому умовах та відповідно до наведеного нижче переліку послуг. У разі незгоди з умовами цього Договору приєднатися до договору не є можливим._

**1.**      **Послуги**

1.1.     На умовах цього договору Агенція зобов'язується за завданням Клієнта надавати йому послугу з пошуку та підбору няні на погодинну основу, а Клієнт зобов'язується оплатити Агенції зазначену послугу.

1.2.     Клієнт приєднується до цього Договору шляхом звернення до Агенції за замовленням на пошук та підбір няні на погодинну основу у будь-який спосіб (усно чи письмово).

**2.**      **Послуги**

2.1.     Послуги включають:
- пошук няні та її підбір за завданням Клієнта;
- комунікація з Клієнтом щодо потенційних кандидатур нянь;
- організацію зустрічей та співбесід няні з Клієнтом;
- погодження з нянею запропонованих Клієнтом умов співпраці;
- інформаційний та консультаційний супровід;
<br>— та інші супутні послуги.

2.2.    Агенція та Клієнт можуть домовитися про конкретний обсяг послуг, зокрема вимог щодо няні та умов співпраці няні з Клієнтом, усно чи письмово.

**3.**     **Порядок надання послуг**

3.1.    Агенція надає послуги за завданням та на замовлення Клієнта. Після чого, Агенція пропонує Клієнтові потенційні кандидатури нянь на його розгляд.

3.2.   Якщо Клієнт обрав одну із запропонованих кандидатур нянь, Агенція може на вимогу Клієнта організовувати зустрічі та співбесіди няні з Клієнтом, офлайн чи онлайн.

3.3.   Якщо кандидатура няні погоджена, то послуги Агенції вважаються прийнятими Клієнтом та повністю наданими. Клієнт зобовʼязаний оплатити такі послуги.

3.4.  Якщо на будь-якому етапі надання послуг Агенція не може виконати замовлення Клієнта, то Агенція зобов’язується повідомити про це Клієнта, щоб погодити подальші дії. 

3.5.   Клієнт має право у будь-який момент відмовитись від послуг, усно чи письмово. Водночас, Агенція не повертає оплату за фактично надані Клієнту послуги згідно з п. 4.4 нижче.

3.6.   Замовляючи послуги Агенції, Клієнт погоджується на Правила Агенції, які викладені за цим [[Rules|посиланням]]. Ці Правила є невідʼємною частиною цього Договору. 

**4.**     **Ціна та оплата**

4.1.    Вартість послуг погоджується з Клієнтом, усно чи письмово, для кожного окремого замовлення.

4.2.   Клієнт зобов'язується оплатити послуги протягом 3 (трьох) годин з моменту отримання банківських реквізитів Агенції.

4.3.   Клієнт має право доручити оплату третій особі. Водночас, Клієнт зобовʼязується повідомити про це Агенцію.

4.4.  Якщо Клієнт відмовляється від наданих послуг, Агенція зобовʼязується повернути Клієнтові сплачені кошти, окрім випадку, коли Клієнт відмовився від послуг за менш ніж 6 (шість) годин до узгодженого часу візиту няні.

**5.**     **Конфіденційність**

5.1.   Будь-яка інформація, у т. ч. персональні дані, яка стосується Договору, окрім факту співпраці та характеру наданих послуг, яка не є загальнодоступною і яка стала відомою сторонам в результаті укладення та виконання Договору, вважається конфіденційною.

5.2.  Сторони зобов'язуються не розголошувати конфіденційну інформацію, хіба що це вимагається законодавством України або законною вимогою органу державної влади. Якщо будь-яка Сторона отримала таку законну вимогу, вона зобовʼязується повідомити іншу Сторону про це та утримуватись від подальших дій, допоки не отримає відповідь від іншої Сторони.

**6.**      **Вирішення спорів**

6.1.    Сторони намагатимуться вирішити будь-який спір, який виникає із цього договору або пов’язаний з ним, шляхом переговорів.

**7.**      **Форс-мажорні обставини**

7.1.    При виникненні обставин непереборної сили, що унеможливлюють повне або часткове виконання однією із Сторін своїх зобов’язань за цим Договором, строк виконання сторонами своїх зобов’язань відтерміновується на час дії цих обставин. Якщо дія цих обставин триває понад 30 (тридцять) календарних днів, будь-яка із Сторін має право розірвати цей Договір.

7.2.   Сторона, яка зазнала впливу обставин непереборної сили, зобов’язана протягом 24 (двадцяти чотирьох) годин з моменту настання таких обставин письмово повідомити іншу Сторону про такі обставини.

7.3.   Якщо така Сторона не повідомила або несвоєчасно повідомила про виникнення таких обставин, то це позбавляє таку Сторону права посилатися на них, як на підставу для звільнення її від відповідальності за невиконання своїх зобов’язань.

7.4.  Не можуть вважатися обставинами непереборної сили погані погодні умови, судові розгляди, в яких задіяна Сторона, несприятливі фінансові обставини тощо.

**8.**      **Відповідальність**

8.1.    Сторони будують свої відносини на основі рівноправності, чесного та добросовісного партнерства.

8.2.   Клієнт зобовʼязується утримуватись від прямої чи опосередкованої комунікації з нянею, якщо він відмовився від послуг або Договір був розірваний з будь-яких причин. У випадку порушення, Клієнт зобовʼязується сплатити штраф у сумі 10'000 (десяти тисяч) грн, а також відшкодувати збитки, які могла зазнати Агенція у звʼязку з цим.

**9.**      **ОБМЕЖЕННЯ ВІДПОВІДАЛЬНОСТІ**

9.1.    Клієнт розуміє та погоджується, що послуги, які надає Агенція, мають інформаційно-консультаційний характер. Відповідно, відповідальність Агенції обмежується якістю, вчасністю та іншими особливостями, які притаманні таким послугам. Водночас, Агенція не є і не може бути відповідальною за фактичні дії чи бездіяльність няні під час її візитів до Клієнта. 

**10.**      **Персональні дані**

10.1.    В цілях надання послуг, Агенція може обробляти персональні дані Клієнта відповідно до [[Політика конфіденційності для Клієнтів|Політики конфіденційності]]. Ця Політика є невідʼємною частиною цього Договору.

**11.**      **Розірвання договору**

11.1.    Будь-яка сторона має право розірвати цей Договір в односторонньому порядку, попередньо письмово повідомивши про це іншу сторону.

11.3.   Агенція має право розірвати Договір, якщо Агенція не в змозі виконати замовлення Клієнта.

11.2.   Агенція має право розірвати Договір у будь-який момент без попередження заздалегідь, якщо Клієнт порушує умови цього Договору.

11.3.   Договір також вважається розірваним, якщо Клієнт відмовився від послуг.

**12.**      **Строк дії**

12.1.    Договір діє з моменту приєднання та до моменту, коли Агенція надала послуги, а Клієнт їх оплатив.

**13.**   **Інші юридичні моменти**

13.1.  Цей Договір укладається на умовах договору приєднання згідно з ст. 634 Цивільного кодексу України та вважається укладеним з моменту прийняття публічної оферти.

13.2. Клієнт приймає публічну оферту, здійснюючи оплату за послуги.

13.3. Приєднуючись до цього Договору, Клієнт підтверджує, що він повністю погоджується на його умови. У разі незгоди з умовами цього Договору, Клієнт не може приєднатися до цього Договору.

13.4. Послуги, що надаються за цим Договором, не є послугами посередництва з працевлаштування в розумінні Закону України "Про зайнятість населення".