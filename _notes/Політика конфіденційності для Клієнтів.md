---
title: Політика конфіденційності для Клієнтів
created: 2025-03-30T20:13:13+03:00
modified: 2025-03-30T20:13:23+03:00
---
**1.**      **Загальне**

ФОП Шпот Анна Володимирівна (далі – "**Агенція**", також "**ми**" чи "**нас**" у відповідних відмінках) турбується про забезпечення безпеки ваших персональних даних. Саме тому Агенція як володілець даних створила цю Політику конфіденційності для Клієнтів (далі – "**Політика**"), щоб інформувати вас, наших Клієнтів (також "**ви**" чи "**ваш**" у відповідних відмінках), про порядок обробки та використання наданих вами персональних даних.

Створюючи цю Політику конфіденційності, ми керувались чинним законодавством України про захист персональних даних, а тому всі наведені тут терміни вживаються у значенні цього законодавства.

**2.**      **Згода на обробку**

Замовляючи наші послуги, ви надаєте нам згоду на обробку наданих вами персональних даних для належного надання Агенцією послуг та виконання наших зобовʼязань за [[Публічна оферта|публічною офертою договору щодо послуг пошуку та підбору няні на погодинну основу]].

**3.**      **Які дані ми збираємо?**

Ми можемо збирати такі дані:
- імʼя та прізвище Клієнта і членів його сімʼї;
- інформація про дитину Клієнта, зокрема вік, стать, особливості догляду;
- адреса проживання та/або реєстрації;
- номер телефону.

Для оплати за послуги ми використовуємо банківські сервіси. Оплачуючи наші послуги, такі сервіси можуть збирати ваші персональні дані відповідно до умов політик персональних даних відповідних банків. Ми не збираємо персональні дані, які ви вказуєте, використовуючи такі сервіси. Проте, ми отримуємо інформацію про суму коштів, які були отримані за оплату наших послуг, та іншу платіжну інформацію, яку може надавати нам банк.

**4.**      **З якою метою ми збираємо ваші дані?**

Ми збираємо персональні дані для того, щоб:
- надавати послуги з пошуку та підбору няні;
- виконувати наші договірні зобовʼязання за [[Публічна оферта|публічною офертою договору щодо послуг пошуку та підбору няні на погодинну основу]].

**5.**      **Ваші права**

Персональні дані, які були надані вами, належать вам. Ми використовуємо їх тільки з метою, визначеною у цій Політиці конфіденційності.

Ви як суб'єкт персональних даних маєте можливість безкоштовного необмеженого доступу до ваших персональних даних. Тому ви можете контролювати, які дані ви нам надаєте, виправляти дані у разі виявлення помилки чи видалити дані.

Ви можете звернутись до нас з відповідним запитом, щоб:
- отримати інформацію про те, чи обробляються ваші персональні дані, а також про зміст таких персональних даних;
- реалізувати свої права щодо персональних даних, зокрема, права на зміну або знищення;
- заперечити проти обробки своїх персональних даних;
- відкликати згоду на обробку персональних даних.

**6.**      **Як ми зберігаємо ваші дані?**

Ми дбаємо про безпеку ваших персональних даних, а тому застосовуємо комерційно ліцензовані продукти для їх зберігання (напр., Google Drive).

Ми можемо зберігати ваші дані протягом строку надання послуг, а також до одного року після цього. Надалі, ваші персональні дані видаляються або анонімізуються. 

Після анонімізації, ваші дані не можливо буде ідентифікувати з вами. В такому разі, ці дані переставатимуть бути персональними даними. Ми використовуватимемо анонімізовані дані для аналізу результатів наших послуг.

**7.**      **Як ми поширюємо ваші дані?**

Ми можемо надавати деякі ваші дані тим няням, які можуть відгукнулись на ваше замовлення. Це потрібно для того, щоб няні змогли зрозуміти обсяг вашого замовлення та вирішити, чи згодні вони податись на це замовлення.

Ми також можемо поширювати персональні дані іншим третім особам також у випадку, якщо у нас є достатні підстави вважати, що поширення є необхідним для:
- дотримання законодавства України, в тому числі надання інформ ації на вимогу осіб, установ, організацій будь-якої форми власності або державних органів, які мають право на отримання такої інформації згідно із законодавством України, а у нас є кореспондуючий обов’язок надати таку інформацію;
- виявлення і запобігання протиправній поведінці.

**8.**      **ЗАСТЕРЕЖЕННЯ**

Незважаючи на те, що гарантувати повну безпеку збереження, використання чи передачі даних проти незаконного доступу, втручання, перехоплення сторонніми особами або іншого нецільового використання ми не можемо, ми докладаємо зусиль для забезпечення захисту ваших персональних даних.