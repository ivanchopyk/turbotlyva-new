---
title: Правила Агенції
---
<p style="padding: 3em 1em; background: #f5f7ff; border-radius: 4px;">
Для мене важливо збудувати бренд, де буде панувати взаєморозуміння, повага, вміння чути одне одного та підтримувати. Саме так я ставлюся до нянь, саме так хочу, щоб склалося також між Агенцією і Клієнтом. Ми - про дітей, але вся комунікація - через батьків, тому нам важливо будувати комфортні та здорові відносини також і з ними.
<br></br>
<br></br>
<i>Засновниця Агенції Турботливих нянь, Анна</i>
</p>
# Візити няні  

<b>Планування.</b> Клієнт зобовʼязаний завчасно планувати візити няні та повідомляти про це Агенцію.

<b>Передоплата.</b> Клієнт зобовʼязаний оплачувати надані Агенцією послуги за повною передоплатою на реквізити Агенції.

<b>Після 21:00.</b> Якщо няня закінчила візит після 21:00, Клієнт зобов’язаний оплатити няні таксі додому. Також години няні після 21:00 оплачуються за вищим тарифом.

<b>Власний транспорт няні</b>. Якщо няня користується власним приватним транспортом, то Клієнт зобовʼязаний відшкодувати няні фактично витрачені кошти на паркування, а також витрати на пальне у разі, якщо візит няні за містом.

<b>Візити за містом</b>. Візити няні за місто оплачуються за вищим тарифом незалежно від того, яким способом добирається до локації няня. Клієнт зобовʼязаний попередити Агенцію про візит няні за місто. У випадку, якщо послуги Агенції були за тарифом у місті, Клієнт зобовʼязаний доплатити решту коштів за тарифом за містом.
# Припинення співпраці з клієнтом

Агенція залишає за собою право припинити співпрацю з клієнтом у таких випадках:
- Якщо Клієнт спілкується в неприйнятному тоні.
- Якщо Клієнт порушує правила Агенції регулярно.
- Якщо Клієнт погоджує візити няні лише з нянею та використовує послуги няні без відома Агенції (в такому випадку ми залишаємо за собою право більше ніколи не співпрацювати з даним Клієнтом).
- Неприйнятна поведінка в сімейному колі або неприйнятна поведінка щодо няні. В такому разі няня може також припинити співпрацю з клієнтом самостійно.