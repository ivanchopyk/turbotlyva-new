---
title: Правила Агенції
created: 2025-01-22T23:39:27+02:00
modified: 2025-03-30T19:36:49+03:00
---
<p style="padding: 3em 1em; background: #f5f7ff; border-radius: 4px;">
Для мене важливо збудувати бренд, де буде панувати взаєморозуміння, повага, вміння чути та підтримувати одне одного. Саме так я ставлюся до нянь. І саме так я хочу, щоб складалися відносини між Агенцією та вами, моїми клієнтами. Ми — про дітей, але вся комунікація — через батьків, тому нам важливо будувати комфортні та здорові відносини також і з ними.
<br>
<br>
<i>Анна, засновниця Агенції Турботливих нянь</i>
</p>
# Візити няні  

<b>Планування.</b> Клієнт зобовʼязаний завчасно планувати візити няні та повідомляти про це Агенцію.

<b>Передоплата.</b> Клієнт зобовʼязаний оплачувати послуги Агенції за повною передоплатою на реквізити Агенції.

<b>Візити після 21:00.</b> Якщо няня закінчила візит після 21:00, Клієнт зобов’язаний:
- оплатити няні таксі додому за тарифами перевізника;
- оплатити години няні після 21:00 за [[Nanny - Hourly|вищим тарифом]].

<b>Скасування візиту.</b> Клієнт може скасувати візит няні у будь-який момент. В такому випадку ми повернемо Клієнту оплачені кошти. Однак, якщо таке скасування відбувається за менше, ніж 24 години до узгодженого часу візиту няні, то сплачені кошти не повертається.

<b>Власний транспорт няні</b>. Якщо няня користується власним приватним транспортом, то Клієнт зобовʼязаний відшкодувати няні фактично витрачені кошти на паркування, а також витрати на пальне у разі, якщо візит няні за містом.

<b>Візити за містом</b>. Візити няні за місто оплачуються за [[Погодинна няня|вищим тарифом]] незалежно від того, яким способом добирається до локації няня. Клієнт зобовʼязаний попередити Агенцію про візит няні за місто. У випадку, якщо послуги Агенції були замовлені за тарифом у місті, Клієнт зобовʼязаний доплатити решту коштів за тарифом за містом.
# Припинення співпраці з клієнтом

Агенція залишає за собою право припинити співпрацю з клієнтом у таких випадках:
- Якщо Клієнт спілкується в неприйнятному тоні.
- Якщо Клієнт порушує правила Агенції регулярно.
- Якщо Клієнт погоджує візити няні лише з нянею та використовує послуги няні без відома Агенції (в такому випадку ми залишаємо за собою право більше ніколи не співпрацювати з таким Клієнтом).
- Якщо в Клієнта побутує неприйнятна поведінка в сімейному колі або неприйнятне ставлення до няні. В такому разі няня може також припинити співпрацю з клієнтом самостійно.